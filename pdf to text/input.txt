Tarih 13 Aralık 1980. Ankara Merkez Kapalı
Cezaevi'nin soğuk duvarları arasında, henüz
17 yaşındaki bir genç; 12 Eylül faşist
cuntasının "Asmayalım da besleyelim mi?"
demesiyle darağacına gönderildi. Bugün
memleketin dört bir yanında ölümsüz
hale gelen o gencin adı Erdal Eren.
Erdal, bugün çoğumuzun sosyal medyada
paylaşıp hüzünlendiği o "son bakış"
fotoğrafından ve 17 yaşında idam edilen
masum bir çocuktan ibaret değildir. O, ne
için yaşadığını ve ne için ölüme yürüdüğünü
bilen; Denizlerin yolunda, insanlığın
kurtuluşunu gördüğü sosyalizm için
mücadele eden bir genç komünistti. Erdal,
bir meslek lisesi öğrencisiydi ama aynı
zamanda sınıfının, işçi sınıfının safında yer
tutmuş örgütlü bir devrimciydi.
Erdal’ı katleden 12 Eylül faşizmi, sadece
geçmişte kalmış bir "kötü anı" değildir.

O darbe, patronlar "Gülme sırası bizde"
diyebilsin diye yapılmıştı. O darbe, işçilerin
sürmekte olan mücadeleleri bastırmak,
üniversiteleri YÖK cenderesine
sıkıştırmak ve gençlik mücadelesinin
yükseldiği alanları gasbetmek için
yapılmıştı.

Bugün kantininde bir tost yemek için kırk kez
düşünüyorsan, KYK yurtlarında niteliksiz
yemeklere ve güvensiz asansörlere mahkum
ediliyorsan, mezun olduğunda "işsizlik"
kâbusuyla uyanıyorsan, anadolu liselerinde
gelecek kaygılarıyla, MESEM’lerde
patronların insafında çalışıyorsan; bil ki
bunların temelleri Erdal'ın asıldığı o karanlık
günlerde atıldı. Bugün seni geleceksizliğe
mahkum eden, mahallelerde gençleri
kolay yoldan zengin olma umuduyla suç
çetelerinin kucağına iten, uyuşturucuyu
bizzat kendi eliyle yaygınlaştıran bu
sermaye düzenini, Erdal’ı idam eden
cuntacıların devamcısı olanlar büyüttü.

Saray rejimi bugün sermaye sınıfının
çıkarları için gençlerin geleceğini nasıl yok
sayıyorsa, Erdal’ın dönemindeki iktidar da
bundan farklı değildi!
O gün de gençleri, emekçileri ve hak
arayanları hedef alan aynı düzen
egemendi. İşçi sınıfının mücadelesini
bastırmaya çalışan, kazanımlarını
gasbetmeye çalışan, patronlar için iş gücünü
her geçen gün ucuzlatmak isteyenler; yine
kaderini işçi sınıfıyla birleştiren gençliğe kök
söktürmek istiyordu. Kendini şanssız ve
gençliğini AKP döneminde tüketilmiş
gören umutsuzluğa kapılanlar bilmeli ki;
Erdal’ın yaşadığı dönem faşist
provokasyonların, sıkıyönetim
mahkemelerinin, Maraş gibi kontrgerilla
katliamlarının ve 12 Eylül gibi kanlı bir
darbenin ülkeyi kuşattığı en karanlık yıllardı.
Ancak bu koşullar afişleme yaparken
katledilen Sinan Suner’i de, onun
ölümünün protesto eyleminde tutuklanıp
cezaevine konan Erdal’ı da, Erdal’ın
idamının protesto edildiği eylemde
yakalanıp işkencede katledilen Ercan
Koca’yı da yıldırmamış, bir adım geri
attıramamıştı.

Erdal’ın, idam sehpasın giderken de başı
dikti. Son mektubunda ailesine ve
yoldaşlarına şöyle sesleniyordu: "
...Sizin
binlerce evladınız var. Bunlardan daha
niceleri katledilecek, yaşamlarını yitirecek
ama yok olmayacaklar. Mücadele devam
edecek...
"

Erdal’ın bu inancı, hayalperestlikten değil;
haklılığından ve örgütlü gücüne olan
güveninden geliyordu. O, kurtuluşun tek
başına olmadığını, ancak işçi sınıfıyla
birleşen bir gençlik mücadelesiyle
kazanılacağını biliyordu.
Erdal’ı anmak; onun sadece arkasından
hüzünlenmek değil, onun bıraktığı bayrağı
daha yukarı taşımaktır. Erdal’ı anmak;
çocuklarının eğitimden koparılmasına, çocuk
işçiliğine, çocukları suça sürükleyen çetelerin
düzenine karşı durmaktır. Erdal’ı anmak;
emperyalizme ve onların
yarattığı savaşlara karşı
enternasyonal mücadelenin
sesini yükseltmektir. Bugün
Erdal’ın mücadele bayrağı
ellerimizde; saray
düzeninin faşist
bir rejim hedefine
geçit yok diyerek
yükseliyor!

Memleketin dört bir yanındaki gençliğe
sesleniyoruz:
Biliyoruz! Bu çürümüş, can çekişen düzeni
yıkacak güç bizim ellerimizde!
Denizlerden Erdal’a uzanan mücadele
mirasını bugün biz devralıyoruz, ve bu
mücadele mirasıyla sınıfın saflarını
örgütlemeye çağırıyoruz!
Erdal’a, Ercan’a, Sinan’a sözümüz var:
Uğruna düştükleri “Bağımsızlık, Demokrasi
ve Sosyalizm” davasını zafere taşıyacağız!
Mutlaka kazanacağız!
FAŞİZME GEÇİT YOK!
ERDALLAR YAŞAYACAK,
SOSYALİZM KAZANACAK!